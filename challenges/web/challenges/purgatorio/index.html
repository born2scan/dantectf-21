<!DOCTYPE html>
<html lang="it">
<head>
    <meta charset="UTF-8">
    <title>Purgatorio</title>
    <meta name="viewport" content="width=device-width, initial-scale=1">
    <link rel="stylesheet" href="main.css">
</head>
<body>
    <div class="backdrop"></div>
    <div class="container">
        <div class="paper-container">
            <img class="paper-header" src="images/pap_header.png">
            <div class="paper-body">
                <div class="text-container">
                    Quando per dilettanze o ver per doglie,<br>
                    che alcuna virtù nostra comprenda,<br>
                    l'anima bene ad essa si raccoglie,<br>
                    <br>
                    par ch'a nulla potenza più intenda;<br>
                    e questo è contra quello error che crede<br>
                    ch'un'anima sovr' altra in noi s'accenda.<br>
                    <br>
                    E però, quando s'ode cosa o vede<br>
                    che tegna forte a sé l'anima volta,<br>
                    vassene 'l tempo e l'uom non se n'avvede;<br>
                    <br>
                    ch'altra potenza è quella che l'ascolta,<br>
                    e altra è quella c'ha l'anima intera:<br>
                    questa è quasi legata e quella è sciolta.<br>
                    <br>
                    Di ciò ebb' io esperïenza vera,<br>
                    udendo quello spirto e ammirando;<br>
                    ché ben cinquanta gradi salito era<br>
                    <br>
                    lo sole, e io non m'era accorto, quando<br>
                    venimmo ove quell' anime ad una<br>
                    gridaro a noi: «Qui è vostro dimando».<br>
                    <br>
                    Maggiore aperta molte volte impruna<br>
                    con una forcatella di sue spine<br>
                    l'uom de la villa quando l'uva imbruna,<br>
                    <br>
                    che non era la calla onde salìne<br>
                    lo duca mio, e io appresso, soli,<br>
                    come da noi la schiera si partìne.<br>
                    <br>
                    Vassi in Sanleo e discendesi in Noli,<br>
                    montasi su in Bismantova e 'n Cacume<br>
                    con esso i piè; ma qui convien ch'om voli;<br>
                    <br>
                    dico con l'ale snelle e con le piume<br>
                    del gran disio, di retro a quel condotto<br>
                    che speranza mi dava e facea lume.<br>
                    <br>
                    Noi salavam per entro 'l sasso rotto,<br>
                    e d'ogne lato ne stringea lo stremo,<br>
                    e piedi e man volea il suol di sotto.<br>
                    <br>
                    Poi che noi fummo in su l'orlo suppremo<br>
                    de l'alta ripa, a la scoperta piaggia,<br>
                    «Maestro mio», diss' io, «che via faremo?».<br>
                    <br>
                    Ed elli a me: «Nessun tuo passo caggia;<br>
                    pur su al monte dietro a me acquista,<br>
                    fin che n'appaia alcuna scorta saggia».<br>
                    <br>
                    Lo sommo er' alto che vincea la vista,<br>
                    e la costa superba più assai<br>
                    che da mezzo quadrante a centro lista.<br>
                    <br>
                    Io era lasso, quando cominciai:<br>
                    «O dolce padre, volgiti, e rimira<br>
                    com' io rimango sol, se non restai».<br>
                    <br>
                    «Figliuol mio», disse, «infin quivi ti tira»,<br>
                    additandomi un balzo poco in sùe<br>
                    che da quel lato il poggio tutto gira.<br>
                    <br>
                    Sì mi spronaron le parole sue,<br>
                    ch'i' mi sforzai carpando appresso lui,<br>
                    tanto che 'l cinghio sotto i piè mi fue.<br>
                    <br>
                    A seder ci ponemmo ivi ambedui<br>
                    vòlti a levante ond' eravam saliti,<br>
                    che suole a riguardar giovare altrui.<br>
                    <br>
                    Li occhi prima drizzai ai bassi liti;<br>
                    poscia li alzai al sole, e ammirava<br>
                    che da sinistra n'eravam feriti.<br>
                    <br>
                    Ben s'avvide il poeta ch'ïo stava<br>
                    stupido tutto al carro de la luce,<br>
                    ove tra noi e Aquilone intrava.<br>
                    <br>
                    Ond' elli a me: «Se Castore e Poluce<br>
                    fossero in compagnia di quello specchio<br>
                    che sù e giù del suo lume conduce,<br>
                    <br>
                    tu vedresti il Zodïaco rubecchio<br>
                    ancora a l'Orse più stretto rotare,<br>
                    se non uscisse fuor del cammin vecchio.<br>
                    <br>
                    Come ciò sia, se 'l vuoi poter pensare,<br>
                    dentro raccolto, imagina Sïòn<br>
                    con questo monte in su la terra stare<br>
                    <br>
                    sì, ch'amendue hanno un solo orizzòn<br>
                    e diversi emisperi; onde la strada<br>
                    che mal non seppe carreggiar Fetòn,<br>
                    <br>
                    vedrai come a costui convien che vada<br>
                    da l'un, quando a colui da l'altro fianco,<br>
                    se lo 'ntelletto tuo ben chiaro bada».<br>
                    <br>
                    <a class="flag-link" href="getflag.php">Get the flag</a>
                    <br>
                    «Certo, maestro mio», diss' io, «unquanco<br>
                    non vid' io chiaro sì com' io discerno<br>
                    là dove mio ingegno parea manco,<br>
                    <br>
                    che 'l mezzo cerchio del moto superno,<br>
                    che si chiama Equatore in alcun' arte,<br>
                    e che sempre riman tra 'l sole e 'l verno,<br>
                    <br>
                    per la ragion che di', quinci si parte<br>
                    verso settentrïon, quanto li Ebrei<br>
                    vedevan lui verso la calda parte.<br>
                    <br>
                    Ma se a te piace, volontier saprei<br>
                    quanto avemo ad andar; ché 'l poggio sale<br>
                    più che salir non posson li occhi miei».<br>
                    <br>
                    Ed elli a me: «Questa montagna è tale,<br>
                    che sempre al cominciar di sotto è grave;<br>
                    e quant' om più va sù, e men fa male.<br>
                    <br>
                    Però, quand' ella ti parrà soave<br>
                    tanto, che sù andar ti fia leggero<br>
                    com' a seconda giù andar per nave,<br>
                    <br>
                    allor sarai al fin d'esto sentiero;<br>
                    quivi di riposar l'affanno aspetta.<br>
                    Più non rispondo, e questo so per vero».<br>
                    <br>
                    E com' elli ebbe sua parola detta,<br>
                    una voce di presso sonò: «Forse<br>
                    che di sedere in pria avrai distretta!».<br>
                    <br>
                    Al suon di lei ciascun di noi si torse,<br>
                    e vedemmo a mancina un gran petrone,<br>
                    del qual né io né ei prima s'accorse.<br>
                    <br>
                    Là ci traemmo; e ivi eran persone<br>
                    che si stavano a l'ombra dietro al sasso<br>
                    come l'uom per negghienza a star si pone.<br>
                    <br>
                    E un di lor, che mi sembiava lasso,<br>
                    sedeva e abbracciava le ginocchia,<br>
                    tenendo 'l viso giù tra esse basso.<br>
                    <br>
                    «O dolce segnor mio», diss' io, «adocchia<br>
                    colui che mostra sé più negligente<br>
                    che se pigrizia fosse sua serocchia».<br>
                    <br>
                    Allor si volse a noi e puose mente,<br>
                    movendo 'l viso pur su per la coscia,<br>
                    e disse: «Or va tu sù, che se' valente!».<br>
                    <br>
                    Conobbi allor chi era, e quella angoscia<br>
                    che m'avacciava un poco ancor la lena,<br>
                    non m'impedì l'andare a lui; e poscia<br>
                    <br>
                    ch'a lui fu' giunto, alzò la testa a pena,<br>
                    dicendo: «Hai ben veduto come 'l sole<br>
                    da l'omero sinistro il carro mena?».<br>
                    <br>
                    Li atti suoi pigri e le corte parole<br>
                    mosser le labbra mie un poco a riso;<br>
                    poi cominciai: «Belacqua, a me non dole<br>
                    <br>
                    di te omai; ma dimmi: perché assiso<br>
                    quiritto se'? attendi tu iscorta,<br>
                    o pur lo modo usato t'ha' ripriso?».<br>
                    <br>
                    Ed elli: «O frate, andar in sù che porta?<br>
                    ché non mi lascerebbe ire a' martìri<br>
                    l'angel di Dio che siede in su la porta.<br>
                    <br>
                    Prima convien che tanto il ciel m'aggiri<br>
                    di fuor da essa, quanto fece in vita,<br>
                    per ch'io 'ndugiai al fine i buon sospiri,<br>
                    <br>
                    se orazïone in prima non m'aita<br>
                    che surga sù di cuor che in grazia viva;<br>
                    l'altra che val, che 'n ciel non è udita?».<br>
                    <br>
                    E già il poeta innanzi mi saliva,<br>
                    e dicea: «Vienne omai; vedi ch'è tocco<br>
                    meridïan dal sole e a la riva<br>
                    <br>
                    cuopre la notte già col piè Morrocco».<br>
                </div>
            </div>
            <img class="paper-footer" src="images/pap_footer.png">



        </div>
    </div>

</body>
</html>